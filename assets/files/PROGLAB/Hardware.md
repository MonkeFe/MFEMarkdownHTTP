# Hardware
Per elaborare i dati, un computer ha bisogno di hardware. L'hardware è la parte fisica del computer, ovvero i componenti elettronici che compongono il computer. I principali componenti hardware di un computer sono:
- **[[CPU]] (Central Processing Unit)**: è il processore del computer, ovvero il componente che esegue le istruzioni dei programmi.
- **[[RAM]] (Random Access Memory)**: è la memoria temporanea del computer, dove vengono memorizzati i dati e i programmi in esecuzione.
- **[[HDDSDD|Memorizzazione di Massa]]: Hard Disk/SSD**: è il dispositivo di memorizzazione permanente del computer, dove vengono memorizzati i dati in modo permanente.

Grazie a questi componenti, un computer è in grado di elaborare i dati attraverso l'interpretazione di codice eseguito sulla **CPU**, usando e manipolando dati memorizzati temporaneamente nella **RAM** e salvando i risultati su **Hard Disk/SSD**.
I componenti comunicano tra loro attraverso il **bus di sistema**, un canale di comunicazione che consente lo scambio di dati e istruzioni tra la CPU, la RAM e i dispositivi di memorizzazione di massa.
Il **bus di sistema** è fisicamente collocato sulla **[[MOBO|Scheda Madre]]** del computer, che funge da "scheletro" per l'assemblaggio dei vari componenti hardware.

## Computer Storici
- Z3 (Germania, 1941)
- Colossus (Regno Unito, 1943) usato per decifrare i messaggi tedeschi durante la Seconda Guerra Mondiale (ENIGMA)
- SSEM (Regno Unito, 1948) primo computer a programma memorizzato, primo ad usare l'[[Architettura di Von Neumann]]

## Legge di Moore
La **Legge di Moore** è un'osservazione empirica formulata da Gordon Moore, co-fondatore di Intel, nel 1965. La legge afferma che il numero di transistor all'interno di un microprocessore raddoppia approssimativamente ogni due anni, con conseguente raddoppio delle prestazioni e riduzione dei costi. Questa legge ha guidato lo sviluppo dell'industria dei semiconduttori e dei computer, portando a una costante evoluzione e miniaturizzazione dei dispositivi elettronici.